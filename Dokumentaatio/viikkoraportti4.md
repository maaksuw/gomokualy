# Viikkoraportti 4
Tämä viikko oli hyvin mielenkiintoinen. Sain korjattua monta monta bugia koodista alkuviikosta ja tämän lisäksi refaktoroin kunnolla Aly-luokan koodin ja
myös jonkin verran Lauta-luokan koodia eikä toisteista koodia pitäisi olla enää hirveästi. Tekoälyn pitäisi nyt toimia oikein ja toivottavasti voin nyt keskittyä tehostamaan sen toimintaa ja syventämään hakua. Edelliseen viikkon verrattuna lisäsin alfa-beetta -karsintaa tehostamaan alkoiden järjestämisen, paransin ja korjasin pohjaheuristiikkaa ja kovakoodasin ensimmäiset siirrot botille. Tekoäly laskee tällä hetkellä pelipuun syvyyteen 6, ja välillä botin siirtoa joutuu hieman odottamaan, mutta ainakaan itsellä ei tullut vastaan tapauksia joissa odotusaika olisi ollut liian pitkä. Yleensä tekoälyn pitäisi tehdä siirto melko nopeasti. Jos liikaa hitautta tai suoraan vääriä siirtoja vielä kuitenkin ilmenee, niin koitan korjailla ne heti.  
Lauta-luokan testeistä osa ei ole enää yhtä relevantteja kuin aikaisemmin kun yksinkertaistin pelilaudan voittotarkistusta, mutta en kuitenkaan poistanut testejä kun kaikki tuntui silti toimivan. Jos jossain vaiheessa aikaa jää, voin katsoa testit vielä läpi ja parantaa niiden laatua. Tein Aly-luokalle testit ja aloitin testausdokumentin kirjoittamisen. Tein JavaDoc-kommentit luokille ja metodeille joille katsoin että se olisi tarpeellista.  
Aloitin omien tietorakenteiden tekemisen vaikka en pitkälle päässytkään, mutta katsoin minkälaisille luokille minulla on tarvetta tehdä omat toteutukset. Päädyin tulokseen että teen yksinkertaistetun ArrayListiä vastaavan Lista-luokan ja pikajärjestämisen, oman HashMapin toteutuksen ja pari muuta apuluokkaa. Tein pienet apuluokat valmiiksi ja aloitin Lista-luokan.  
Teen ensiviikolla omat tietorakenteet loppuun ja keskityn sitten tekoälyn parantamiseen. Lisään ensin arvojen taulukoimisen ja tutkin sitten lähemmin tuota threat-space searchiä ja katson jos siitä saisi lisää tehoa tekoälyyn. En ole tässä vaiheessa varma ehdinkö tekemään peliin GUIta, mutta tietenkin sellainen olisi käytettävyyden kannalta mukava. Katson jos siihen jää jollain viikolla aikaa.  
Käytin tällä viikolla projektin parissa noin 15 tuntia.
