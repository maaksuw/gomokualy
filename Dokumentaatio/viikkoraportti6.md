# Viikkoraportti 6
Sain tällä viikolla viimeisteltyä tietorakenteet ja tein niille testit. Otin omat tietorakenteet käyttöön ja tein tehokkuustesteille oman suoritettavan tiedostonsa. Refaktoroin koodia sieltä täältä vielä jonkun verran ja hankkiuduin eroon muutamasta koodiin jääneestä Javan valmiista tietorakenteesta. Lisäsin lopuksi vielä peliin mahdollisuuden antaa botin pelata itseään vastaan. Tämä oli enemmänkin omaksi huvikseni, kun halusin nähdä miten tekoäly pelaisi toista samantasoista tekoälyä vastaan.  
Luin lisää threat-space searchistä ja tuumin, että en kokeile sen toteuttamista tai syvempää tutkimista tällä kurssilla, mutta lisään sen jatkokehitysideoihin, jos ja kun toivottavasti kurssin jälkeen vielä parantelen ohjelman toimintaa. Tein toisen tekoälyluokan Aly2, jota pidän nyt loppuajan hiekkalaatikkona niin, että kokeilen toteuttaa sinne principal variation searchin, kun tuntuu että sille olisi vielä hyvin aikaa. Luokkaan pitää tehdä muutamia muutoksia, mutta jos saan tekoälyluokan toisesta versiosta tehokkaamaan, niin vaihdan sen tämän hetkisen toteutuksen paikalle. Säilytän kuitenkin siihen asti Aly-luokan toimivaa versiota, kun en halua hajottaa mitään nyt enää tässä vaiheessa. Gomokuun graafisenkäyttöliittymän tekeminen ei olisi kovin pitkä juttu, joten katson jos ehdin tehdä yksinkertaisen sellaisen vielä ennen viimeistä palautusta. Muuten annan tekstikäyttöliittymän olla. Viimeistelen ja siistin vielä koodia hieman ja kirjoitan dokumentaatiota ensi viikolla.  

Tällä viikolla käytin kurssin parissa noin 15 tuntia.
