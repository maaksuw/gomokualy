# Viikkoraportti 2
Aloitin tällä viikolla projektin koodaamisen. Lähdin liikkeelle siitä, että tein pelipohjan valmiiksi ja pelin logiikalle oman Peli-luokan. Tein ensin käyttöliittymän samaan luokkaan, mutta kun sain kaiken mielestäni oleellisen tehtyä pelipohjasta, eriytin tekstikäyttöliittymän omaan luokkaansa testauksen helpottamiseksi ja koodin selkeyttämiseksi. Pelipohja oli melko vaivatonta tehdä ja eniten aikaa meni Gradleen tutustumiseen ja Gradleen liittyvien ongelmien selvittämiseen. Tältä viikolta jäi ratkaisematta yksi ongelma, haluaisin saada ääkköset näkymään Windowsin command promptissa enkä ole saanut tätä vielä korjattua. Muuten pelipohjan ja käyttöliittymän toteuttaminen oli suoraviivaista.
Kirjoitin viikon lopuksi JUnit-testit Peli-luokalle ja testasin pääasiassa sitä, että peli huomaa jos laudalla on voittorivi ja osaa antaa jokaisessa tilanteessa oikean tuloksen. Koin että muut Peli-luokan ominaisuudet eivät olleet testauksen kannalta oleellisia.
Opin viikon aikana käyttämään Gradlea paremmin ja ajamaan projektin komentoriviltä. Muistelin myös vanhasta tuttuja ohjelmoinnin perusperiaatteita ja koitin kirjoittaa selkeää koodia.
En ehtinyt vielä kommentoida koodia tai ottaa laaduntarkistusta käyttöön. Aloitan seuraavalla viikolla tekoälyn tekemisen. 

Tunteja kurssiin meni tällä viikolla: noin 12 tuntia.
